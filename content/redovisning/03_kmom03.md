---
---
Redovisning kmom03
=========================

I detta Kmom så blev nog förvirringen total. Förra kursmomentet kändes det som jag hade rätt bra kontroll på vad jag gjorde trots att det var mycket. I detta kursmoment känner jag tyvärr att jag har tappat kontrollen helt. Det har blivit lite väl många olika moduler att jobba i och ramverket känns en aningen för oöverskådligt med introduktionen av grid funktionerna. Det är ju egentligen inte så mycket mer vi har lagt till men det känns ändå som att detta kursmoment blev droppen som fick bägaren att rinna över. Förhoppningsvis blir det bättre i nästa kursmoment om det hela får sjunka in lite.

På grund av att det var lite för mycket i allmänhet för mig att ta in i detta moment så kändes grid delen mer hämmande än stödjande. Jag Ser ju fördelen med det framför allt ur ett layout perspektiv, dock upplever jag att det är en hel del jobb som krävs innan det faktiskt är lättare att jobba med grid än utan grid. Det horisontella grid vi använder känns lite liknande. Dvs jag ser ju definitivt en stor fördel att kunna arbeta med horizontella linjer och lära sig att kunna använda dem för att få en bra rytm i de delar av webbplatsen som man konstruerar.

Det som var viktigt för mig gällande typsnitt var att jag ville ha ett typsnitt på menyerna som var sans-serif. Helst ville jag ha en sans-serif font på menyen (dvs navbaren) och sedan serif font på rubriker och brödtext. Jag lyckades dock inte få till det med hjälp av ramverket och när jag i tidigare kursmoment gått in och editerat indivuduella saker känns det som jag fått ångra det i kommande kursmoment, dvs ju mer detaljerade ändringar jag gör i designen desto mer problem har det blivit i det kommande kursmomenten. Jag lyckades dock få till det så att menyfonten blev sans-serif, men då blev även bröd texten det. Sedan gillar jag kontrasten av att använda både sans-serif och serif fonter, inte blandat för mycket men ändå att det finns den skillnaden. Vilket gjorde att jag valde att ha rubriker i serif font. När jag valde font familj kollade jag vad som fanns definierat redan i ramverket och tog de som jag gillade bästs.

Jag har inte jobbat i några gridbaserade layouttekniker tidigare. Det var väldigt lärorikt samtidigt som att det var extremt frustrerande att få till det. Många applikationer idag har ju någon from av funktion som gör att man kan lägga object enligt rakna linjer i relation till varandra. Att använda gridbaserade layouttekniker känns ju väldigt kraftfullt i denna aspekt i relation till webbplatser. Därav förstår jag att många som arbetar med webbplatser också använder sig av olika typer av gridbaserade layout tekniker.

Det känns fortfarande ok att jobba med LESS, moduler och det ramverk vi nu använder. Jag tänker att det är en bra övning inför "verkligheten" där man förmodligen som webbprogrammerare behöver slänga sig in i andras ramverk och snabbt skapa sig en förståelse för hur saker och ting hänger ihop och hur man behöver jobba tillsammans med andra för att komma framåt och få till de förändringar på webbplatsen som man vill ha. I denna kurs känns det dock i dagsläget som det är på gränsen till att mängden olika delar jag behöver sätta mig in i är kontraproduktivt för min inlärning. Jag hoppas dock att detta går över och förhoppsningsvis hinner alla moduler och komponenter jag jag behöver förstå sjunka in innan det är dags för det avslutande projektet. Trots allt detta tror jag att jag ändå lyckats få till de grundläggande aspekterna som var tanken att få på plats i detta kmom och jag har lyckats återanvända en hel del av de moduler jag tidigare skapat, dock med kraftiga modifikationer.

Responsiviteten har inte varit en prioritet för mig i detta kmom, jag upplever att jag fått till allt som skall vara på plats för att uppfylla kraven men det finns en del kvar att jobba på för att få till det riktigt snyggt. Dock börjar jag känna att jag har en större förståelse för media queries och hur den responsiva delen av webbpaltsen fungerar och hur jag kan modifiera LESS modulerna (dvs CSS koden) på ett sätt så att jag lyckats åstadkomma den responsivitet som jag önskar.

Min TIL i detta moment var nog att leva i kaoset. Att kunna genomföra övningen och ändra på de aspekter jag ville åstadkomma utan att ha full koll på hur hela remverkat hånger ihop och leta mig fram till förändringar jag ville göra utan att nödvändigtvis veta exakt vad jag skulle ändra föränn jag hittat det.
