---
---
<DIV class="redovisa">
Redovisning kmom06
=========================
</DIV>

Det här var ett spännanden och utmanande kursmoment. För min del så underlättade det helt klart att få ett tydligare tankesätt runt designelement och designprinciper. Det gjorde det generellt lite enklare att visualisera vad det är jag vill skapa och hur jag kan gå tillväga när jag skapar det. Det var också intressant att se hur många olika sätt som designelement och designprinciper går att presenteras på, d.v.s. det var ju verkligen inte ett homogent sätt som folk tänkte runt och pratade om dessa aspekter. Kanske inte så mycket att de hade olika synsätt på vad som t.ex var en linje men vad som var ett designelement och vad som var en designprincip verkar det finnas många olika tankar om. Det tänker jag visar på hur subjektivt just design är.

Det främsta jag tar med mig från uppgiften att “Utvärdera designprinciper som webbplatser använder sig av” är hur få det faktiskt verkar vara som har bra koll på dessa aspekter av design. Jag utvärderade webbyråer som jag tycker borde vara dem som verkligen har koll på dessa saker, men så upplevde jag inte var fallet. Det betyder för mig att med ganska små medel och lite mer kunskap inom detta område så kan man komma väldigt långt i relation till att skapa unika webbplatser som står ut och verkligen lyckas ge besökaren den upplevelse man är ute efter.

Det här har helt klart varit det svåraste kursmomentet i denna kurs. Jag känner mig fortfarande mer begränsad än hjälpt av ramverket. Att göra förändringar och introducera designelement och designprinciper på något som i någon mening redan är färdigt tyckte jag var väldigt utmanande. Det är nog bara för att jag helt enkelt inte kan hantera ramverket tillräckligt bra ännu, men det känns som att det hade varit enklare att införa designelement och designprinciper i början när man planerade hur en webbplats skall se ut snarare än att ändra på det när man redan har en massa saker på plats. Trots det så var det ändå intressant att se de förändringar som jag kunde göra och hur det faktiskt påverkade den design som jag redan hade.

I mitt fall var "the final touch" att få till lite småsaker som jag irriterat mig på under kursens gång men inte fått tid över att fixa tidigare. I generella fall tänker jag att det handlar om att försöka hitta de där sakerna så är svåra att sätta fingret på men som på något vis stör den övergripande bilden eller gör att det inte känns "helt rätt". Detta kan ju vara supersvårt och när man väl lyckats hitta vad som inte helt stämmer är det ju inte nödvändigtvis enkelt att komma på vad man skall göra åt det heller. Jag tänker att the final touch är något som man behöver sätta en tydlig ambitionsnivå på för att inte sitta i oändlig tid och försöka få till den perfekta webbplatsen.

TIL i detta kursmoment var nog att de webbyråer jag utvärderade var så pass dåliga på att göra egna webbplatser. Det bådar ju gott för framtiden att det inte finns så många som är bra på detta, dvs det gör det ju lättare att jag själv kan skina när jag väl börjar få koll på saker och ting ;-)
