---
---
Redovisning kmom02
=========================

LESS verkar väldigt kraftfullt. CSS filer i sig verkar ju en aningen simpla i relation till alla andra programmeringsspråk vi nu lär oss mer om. Enkelheten är ju helt klart en stark fördel när man skall lära sig i början och det går snabbt att komma in i. Men ganska snart gissar jag att man kan känna sig lite begränsad av funktionaliteten inom CSS i sig självt. Jag förstår därför att folk har tagit fram LESS och SASS. LESS verkar tillföra flera av de möjligheter som kan saknas inom CSS. Att jobba modulärt med LESS verkar också fördelaktigt. Det kan ju bli lite rörigt ibland när man har massor av moduler och det blir svårare att hålla koll på i vilken fil det var som man satte en viss style. På det hela känns det dock som att fördelarna överväger nackdelarna med att använda något som LESS.

Jag har inte jobbat med Makefiler eller make innan. Kan inte riktigt säga att jag till 100% förstår exakt hur det hänger ihop ännu. Men det verkar vara ett relativt smidigt sätt att bygga och sätta ihop kod och filer på. Har inte direkt använt andra byggverktyg utanför denna kurs heller. Tydligen ska vi ju lära oss att skriva egna Makefiler i senare kurser så det ska bli kul att kunna skapa egna byggmiljöer. Det är ju smidigt att man kan skriva kod som t.ex. LESS och sedan översätta det "automatiskt" till CSS kod, det snabbar ju verkligen på framtagningen av stilen på sidan vi arbetar med.

Istället för att "bara spara" CSS filen blir det ju lite extra steg att köra make varje gång man har gjort en förändring. Jag har dock än så länge inte sett det som någon stor uppoffring. Likt jag nämnde tidigare så upplever jag att fördelarna med denna metod överväger nackdelarna. Dvs att göra ett extra steg för att aktivera en förändring i stilen känns ok med tanken på möjligheterna som öppnar upp sig genom använding av t.ex. LESS. Nu är det ju en relativt enkel sida vi arbetar på, jag kan tänka mig att så fort det blir lite mer komplicerade sidor med stora ramverk som behöver ändras i vinner man en massa tid på att använda make och LESS. Då handlar det nog inte så mycket om att man behöver göra ett extra steg utan snarare att man sparar flera steg genom att kompilering och hantering av CSS filer sker automatiskt med hjälp av t.ex. make.

Då jag upplever det som att vi i de första två kursmomenten fokuserat primärt på själva miljön vi bygger och skapar stil till sidan har jag faktiskt inte fokuserat på designen av temat riktigt ännu. Jag har primärt fokuserat på att förstå hur miljön vi använder hänger ihop och försökt lära mig hur jag ändrar de olika aspekterna av ramverkat. Det är fortfarande en del saker jag inte rikitigt förstår hur de hänger ihop. Har t.ex. jobbat en del med att ändra navbaren och stilen på submenyerna, men inte riktigt fått till det 100% som jag vill ännu. Dock har jag under tiden jag försöker förstå och ändrat så att saker och ting på sidan fungerar och ser vettigt ut försökt få till en tilltalande grund för min design. Hoppas få lite med tid över i kommande kursmoment att fokusera lite extra på själva designen och att jag då förstår vad jag behöver ändra inom ramverket för att kunna realisera den design jag är ute efter att skapa.

TIL det här momentet är nog styrkan i att använda komplement som LESS till CSS. Men samtidigt att det för med sig en del aspekter som man behöver tänka lite extra på. Att importera en massa färdiga moduler och arbeta i ramverka som man själv inte har skrivit är ju också väldigt lärorikt, ur den synpunkt att när det blir fel så måste man sätta sig in i andras kod och försöka förstå hur någon annan har tänkt och anpassa sig efter deras syn på hur man bygger t.ex. en struktur inom en sida. Jag gissar att det är väldigt få utvecklare som skriver all deras kod helt själva, så även om det är väldigt mycket att sätta sig in i nu och få en förståelse för så tror jag att det är en bra övning för framtida arbete när man jobbar i andra personers miljöer.
