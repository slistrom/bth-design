---
---
<DIV class="redovisa">
Redovisning kmom05
=========================
</DIV>

Jag tycker det är intressant när jag får nya kunskaper som jag kan använda för att få nya perspektiv på något som jag tidigare inte nödvändigtvis reflekterat över. När jag undersökte Socialdemokraterna, Moderaterna och Sverigedemokraterna hemsidor blev det väldigt tydligt att det fortfarande inte är självklart att organisationer prioriterar mobila enheter när det designar webbplatser. Både Socialdemokraterna och Sverigedemokraterna hade mycket att förbättre gällande deras webbplatser i relation till mobil användning. Var även tydligt att det är bilder som är den stora utmaningen på (iallafall dessa) webbplatser i relation till att få ner laddningstiderna. Men det är ju tur att det kommer nya sätt (så som responsiva bilder) och format (så som som WebP) som underlättar användandet av bilder även i relation till mobil användning.

Det tog mig ett bra tag innan jag lyckades förstå hur man faktiskt använde Cimage och @desinax/figure, eller rättare sagt jag hade redan gjort det på sätt och vis men förstod inte vad de två faktiskt gjorde. Det var först när jag läste texten på redovisasidan under texterna om verktyg som jag förstod vad det var vi skulle göra i uppgiften.

 Cimage tyckte jag var en väldigt smart sätt att kunna hantera bilder för att säkerställa att man endast presenterar de delar av en bild som är intressant i relation till vad man vill att besökare skall se. D.v.s. istället för att behöva skapa massor av olika bilder som behöver ligga på webbservern så kan man använda Cimage och på så sätt få ner mängden data som sparas på webbservern och mängden data som besökare behöver ladda ner.

 Det var lite meckigt att jobba med modulen @desinax/figure och jag känner inte riktigt att jag har full koll på vad den gör och hur den fungerar. Det känns dock som att det är en bra hjälp att kunna presentera bilder responsivt i relation till t.ex. text som visas på en webbplats. Personligen använder jag inte så mycket bildediteringsverktyg. Jag har primärt använt Gimp tidigare för att editera bilder. Jag har även jobbat en del i Photoshop men har gått över till Gimp på senare tid p.g.a. kostnadsaspekten och att jag inte använda Photoshop tillräckligt mycket för att tycka att det var värt pengarna. Utöver Gimp tycker jag Preview som ingår i Mac fungerar förvånandsvärt bra för att göra superenkel bildhantering.

 Då jag upplever att bilder spelar en väldigt stor roll för många webbplatser och att det är just bilder som oftast tar upp det största delen av den data som skickas mellan webbserver och besökare så har ju bilder en stor påverkan på upplevelsen av webbplatser. Jag har inte reflekterat så mycket över bildbehandling i relation till webben annat än att det är bra att förbehandla bilden så att dess storlek inte blir så stor och således tar lång tid att föra över till besökaren. Men jag har i detta kursmoment fått upp ögonen för att det faktiskt finns flera olika sätt att faktiskt hantera bilder på för att både få ner laddningstiden men även göra bilden mer aktuell för användaren. D.v.s. upplevelsen handlar ju inte bara om att det skall gå fort. Har man en bild med ett litet motiv i mitten kanske det funkar på en stor skärm men syns knappt på en liten skärm, då är det ju perfekt om man kan automatiskt klippa om bilden och kanske endast visa det lilla motivet på en mindre bild.

 TIL i detta kursmoment är definitivt just att det faktiskt finns flera olika sätt att hantera bilder för att skapa en bättre upplevelse för besökare. Både i reltation till att minska laddningstiderna men även att leverera "rätt" del av bilden till användaren baserat på vilken enhet användaren använder.
