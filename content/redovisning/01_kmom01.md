---
---
<DIV class="redovisa">
Redovisning kmom01
=========================
</DIV>

När det kommer till ramverk har jag jobbat i Wordpress och Drupal tidigare. Dock har jag endast arbetat i deras egna grafiska gränssnitt, dvs jag har inte varit inne och ändrat på mer specifika delar av ramverket eller i filer som jag gjort i detta kursmoment. Det var en hel del att sätta sig in i och jag har fortfarande en del kvar innan jag känner att jag har full förståelse för hur det ramverk vi arbetat med nu fungerar och sitter ihop. Men det känns som ett väldigt kraftfullt sätt att snabbt komma igång med design av sidor på ett relativt enkelt sätt. Mycket av förarbetet är ju redan avklarat och ger mer tid till att finslipa detaljerna gällande designen.  

Det var tur att vi hade två veckor på oss att lämna in detta kursmoment. Jag spenderade merparten av tiden för detta kursmoment att få till labbmiljön. Det tog mycket längre tid att komma igång med labbmiljön inför denna kurs i relation till vad det tog första gången jag fick upp miljön, dvs inför förra kurserna. Det kändes som om jag stötte på hinder i nästan varje steg. Mest problem hade jag med att få igång composer, som tur var hade andra haft liknande problem och jag kunde ta lärdom av hur de hade löst deras problem. Var tydligen en bug när man använde PHP 7.3.x och composer. Alla nya verktyg inför denna kurs var även nya för min del. Det är dock verktyg som jag har hört om eller sett användas av andra jag jobbat med tidigare så det känns väldigt relevant att jag själv nu lär mig använda dem, tänker på t.ex. Make och Markdown.

Jag är mer lagd åt programmering än "design" i dagsläget, vilket gjort att jag oftast fokuserar på och tycker funktion (användbarhet) är viktigare än att det ser snyggt ut. Samtidigt är jag övertygad om att det ofast faktiskt är lika viktigt eller till och med kanske viktigare i vissa fall att det faktiskt ser snyggt och inbjudande ut. I slutänden handlar framför allt design för mig om att skapa något som får den person som är tänkt att använda det jag skapat att få en bra upplevelse. I det tänker jag att det både handlar om att skapa funktionalitet som är enkel att använda i kombination med ett utseende som ger den känsla till användaren som webbplatsen är tänkt att förmedla.

Det var bra att se både videon med Emil från genomgången och Mikaels video inom kursmomentet runt strukturen på webbplatsen. Utan dem hade jag nog fumlat runt rätt mycket. Men när jag väl fått en övergripande förståelse för hur ramverket bygger upp de olika delarna av webbplatsen och webbsidorna så gick det helt ok att få till en initial style. Styrkan i CSS är ju verkligen att det går att ändra så mycket med så lite om man strukturerat upp koden i sidorna på ett bra sätt. Det finns fortfarande en del grejer jag inte helt har kopplat runt de olika divar som bygger upp sidan. Men med hjälp av developertools i webbläsaren och att titta lite på orginalsidan för dbwebb så lyckades jag hitta de element jag behövde för att få till de stora förändringar som jag ville få till. Är ju mycker små saker som fortfarnade inte fungerar precis som jag vill, men tänkte att jag lämnar dem till kommande kursmoment.

Jag har nog sagt det tidigare men det känns fortfarande som om jag lär mig på nytt varje gång jag får dyka lite djupare i CSS. Jag blir lika imponerad varje gång jag får nya insikter, framför allt gällande hur stor skillnad det faktiskt kan bli av att bara ändra en sidas CSS. Speciellt när det kommer till ramverk som detta där man kan helt kasta om positioner på menyer och innehåll med enkla förändringar i CSS filerna. Lärde mig också att Markdown inte ändrar utseendet utan bara genererar HTML. Vilket ju inte är så konstigt, men tyckte det först var konstigt att det jag skrivit i Markdown inte var formatterat när jag tog bort all style, men jag behövde ju lägga till style även till det som Markdown genererar. Ibland är det de mest grundläggande sakerna som blir nya lärdomar ;-)
