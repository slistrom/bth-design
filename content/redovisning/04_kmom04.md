---
---
Redovisning kmom04
=========================

Det var väldigt trevligt att göra en gruppövning som omväxling till allt arbete vi gjort själva hittills, speciellt som distansstudent. Vi brukar träffas ett par stycken distansstudenter lite då och då i olika former (både video och i fysisk form). Men detta gav ytterligare en anledning att arbeta tillsammans med andra. Jag tänker att i just övningar där det är relativt mycket subjetiva åsikter som i design är det extra givande att diskutera resultat och analyser tillsammans med andra personer som eventuellt har helt andra subjectiva åsikter än min själv.

Det var kul att göra lite olika teman och nu när ramverket mer eller mindre är på plats så var det lite enklare att jobba med modulerna och få till nya teman. För min del så tolkade jag minimalistiskt som något som är väldigt enkelt. Enkelt i form av få komponenter, dvs typsnitt och färger men även en enkelhet i form av igenkänning och lugn. Colorful tolkade jag som nästa motsatsen till minimalistisk, dvs mycket olika fäger och lite speciella typsnitt och något som står ut och utmanar lite extra. Dark tolkade jag som svart och vitt med fokus på det svarta (eller mörka). En dov känsla som kanske är lite mystisk men ändå något som står ut lite.

Till det minimalistiska färgschemat så valde jag att använda ett akromatiskt färgschema med vitt, svart och nyanser av grått. Det kändes som att skapar ett lugn där det inte finns många olika färger som tävlar om besökarens uppmärksamhet. Jag valde att ha primärt vitt som bakgrund med gråa nyanser i footern för att bryta av något och skapa en känsla av att sidan får ett avslut i flödet. Texten valde jag att göra svart och valde endast den "default" sans serif font som används till både rubriker och brödtext för att även på den nivån skapa en känsla av likhet genom hela sidan. Att använda "default" typsnitt tänkte jag också kan skapa en igenkänningsfaktor för besökaren, det kanske inte blir världens roligaste upplevelse men fokus ville jag inte ha på typsnittet utan på innehållet.

Till det färgglada temat så använde jag lite mer vågade färger som kanske även kan uppfattas som skrikigare. Jag utgick från den ljuslila färgen #EF14FF och med hjälp av Adobe colorwheel tog jag sedan fram ett analogt färgschema som sträckte sig ifrån den röda färgen #FF0826 till den mörkare lila färgen #6808FF.

Jag försökte återskapa färgschemat i vertikal riktning på sidan med det röda i headern ner till det mörkare lila i footern. Detta tema var det ända som jag valde att använda en accentfärg till. Även där tog jag hjälp av Adobe color-wheel och tog fram den gröna accentfärgen #7aff14. Accentfärgen valde jag att använda till länkarna på sidan.

<table style="outline: 1px solid #333">
<tr>
<td style="height: 100px; width: 100px; background-color: #FF0826">
<td style="height: 100px; width: 100px; background-color: #EF14FF">
<td style="height: 100px; width: 100px; background-color: #9C07E8">
<td style="height: 100px; width: 100px; background-color: #6808FF">
<td style="height: 100px; width: 100px; background-color: #7aff14">
</tr>
</table>

Jag ville även att typsnittet skulle vara lite mer markerande och speciellt för att matcha färgernas kraft. För att matcha min efterfrågan hittade jag de kursiva fonterna  Pacifico och Comfortaa. Pacifico var väldigt annorlunda så den valde jag till rubriker för att inte skapa alltför mycket röra för en besökare som behöver läsa mycket text. Comfortaa var även den speciell men lite mer "snäll" att läsa så den valde jag till brödtexten. För att få en bra kontrast valde jag svart text och med tanke på den svarta texten valde jag även att göra delar av bakgrunden på sidan svart för att rama in färgerna och skapa en "lugnare" relation till texten i relation till de andra starka färgerna.

Till det mörka temat valde jag helt svart bakgrund. Men eftersom en av tankarna med ett mörkt tema är att läsa i mörka miljöer valde jag en silverfärgad text snarare än vit, detta för att texten inte skall sticka i ögonen pga för mycket kontrast och ljusstyrka. Ett helt "svart/vit" tema kände jag dock var lite tråkigt så jag la till en röd färg till länkarna för att piffa upp sidan lite och skapa en känsla av att det händer något på sidan utöver en massa text. Jag valde dock den "nya default" röda färgen #ff4136 snarare än "ren" röd #f00 för att hålla kontrasten på en bättre nivå. Då kontrasten ändå blev relativt hög mellan den svarta bakgrunden och den silvriga texten valde jag att använda två sans serif fonter för att få texten så tydlig som möjligt när man läser. Jag valde att använda Alatsi till rubriker och Verdana till brödtexten.

Gällande kodstruktur så började jag med att skapa en ny generell style för Kmom04 för att kunna hålla koll på vad jag ändrat i varje kursmoment. När jag var nöjd med bastemat kopierade jag det och skapade de tre speciella teman vi skulle göra, dvs 04_minimalistic.less, 04_colorful.less och 04_dark.less. Dessa tre less filer gav mig möjlighet att diversifiera de tre olika teman jag skulle skapa, de ser dock ganska lika ut. Jag valde nämligen även att skapa en extra modul för varje tema, dvs minimalistic.less, colorful.less och dark.less. Den första less filen innehåller importeringen av alla moduler och själva temafilen innehåller sedan de variabler som definierar skillnaderna, dvs vilka färger och typsnitt som skall användas. I vissa av temafilerna gjorde jag även lite extra style för att kunna hantera hur ramverkat är uppbyggt. T.ex. ändrade jag från margin till padding på några ställen för att bakgrundsfärgen på mitt färgglada tema skulle täcka hela sidan och inte skapa mellanrum i färgerna jag inte ville ha.

TIL denna gång var främst just att arbeta med färger på ett mer strukturerat sätt och tänka på helheten i relation till olika färgscheman som analoga, monokroma och kompletära.
