---
---
<DIV class="redovisa">
Redovisning kmom10
=========================
</DIV>

Uppdrag 1: Analys aktuell webbplatsdesign
----------------------------------------
Jag började i denna uppgift att fundera på vad en aktuell trend var för mig. Jag landade i att det helt enkelt var de sätt som webbplatser är designade på i sin helhet, dvs för mig behövde det inte bara vara trender som är nya. Som vi lärt oss inom denna kurs så kan ju design inkludera otroligt många aspekter. Därför begränsade jag mig till att studera och undersöka de delar som jag beskriver i rapporten.

Innan jag började skriva rapporten så försökte jag sätta mig in i vad jag själva skulle vara intresserad av att veta när det gäller trender inom webbdesign. Jag kom fram till att det vore mest intressant att få en översikt på hur andra webbplatser hanterar vanliga aspekter som logotyp, färgval, länkningar och layout av olika delar på en webbplats. Min tanke med rapporten var att efter att man läst den så har man ett underlag för att se vad som är standard. Jag valde att analysera 4 webbplatser inom chokladindustrin. Det är ju inte statistiskt hållbart för att kalla något en standard, men det gav ändå en väldigt intressant inblick i hur lika webbplatser ändå är trots att de försöker se väldigt olika ut.

Uppdrag 2: Analys valfri
----------------------------------------
Till denna rapport ville jag undersöka design av responsivitet på webbplatser. Jag tittade först på att analysera nyhetssajter, men deras mobila versioner av deras webbplats var en mil lång sida med alla deras artiklar. Så för att få en grupp webbplatser med lite bättre översikt valde jag olika länders turistsajter istället. Turistsajter tänker jag borde ju även vara måna om att de har en bra mobil upplevelse av turister som förmodligen bara har tillgång till en mobil enhet att surfa på när de besöker landet.

Jag tyckte även det vore intressant att se på vilka olikheter i designen som dessa organisationer hade gjort mellan deras "vanliga" webbplats och deras responsiva mobila version. Utöver det så gjorde jag lite tester på laddningstider och ifall det var något generellt som flera webbplatser missade som är bra att tänka på. Allt som allt blev det en väldigt intressant rapport där jag lärde mig en del nya saker gällande responsivitet.

Uppdrag 3: Webbplats
----------------------------------------
I denna uppgift valde jag att skapa en webbplats för kund 3, dvs Bew Gorp. Jag funderade på ifall jag skulle göra en svensk eller engelsk webbplats, men med tanke på att jag förmodligen kommer göra flest engelska sidor framöver så tyckte jag det var kul att testa och göra allt på svenska.

Jag började med att kopiera min redan existerande me/redovisa till me/proj. Det gjorde jag för att jag hade otroligt mycket problem att få me/redovisa att fungera första gången, så för att spara tid utgick jag i detta fall från det jag redan hade fungerande. Jag hade redan en logotyp jag ville utgår ifrån och baserade därmed favicon och färgtema efter den. Det ledde även till att jag baserade flashbilden på färgtemat och jag hade då min grund att utgå ifrån.

Jag kände att jag ville belysa bloggarna, så förstasidan fick vara en presentation av Bew och en andra kolumn med länkar till bloggarna. Footern hade redan tre kolumner från mina tidigare teman, men jag uppdaterade informationen baserat på de aktuella trender som jag analyserat i rapporten i uppdrag 1. Resten av informationen försökte jag anpassa till min vision av Bew som egenföretagare som ville marknadsföra sig själv och blogga om olika lösningar inom programmering.

Uppdrag 4: Tema
----------------------------------------
I mitt primära tema utgick jag till början från logotypen för att bestämma en färgpalett. Därefter valde jag en typografi som stod ut för rubriker och meny samtidigt som jag valde en sans-serif (som är det vanligaste) för brödtext. Jag använder primärt färg, balans och grid som designelement för att skapa en unik och personlig trevlig känsla till webbplatsen. Jag använder mig av ?vgrid och ?hgrid för att skapa en balanserad layout och ett naturligt typografiskt flöde. På vissa ställen blir det lite märkligt att följa det typografiska flödet så det stämmer inte överens 100%, men har för mig att Mikael nämnde i någon video att det inte alltid blir 100% heller.

Jag använde mig av media queries i temat för att ändra layout och korrigera bilder baserat på storleken på skärmen på den enhet besökaren använder. Anpassar även menyn responsivt så att det stora menyn försvinner när besäkare använder en liten skärm.
Blev väldigt nöjd med mitt primära tema, speciellt att jag lyckades få färgerna och de bilder jag valde att i sig skapa känslan av något mer än de individuella delarna.


Uppdrag 5: Tema alternativt
----------------------------------------
Jag började det alternativa temat med att primärt ändra färgpaletten då jag tänkte göra ett mörkt tema. Men ju mer jag jobbade på temat så kändes det endast som en invertering av färgpaletten istället för en markant förändring av själva färgpaletten. Jag bytte då inriktning och fokuserade på själva layouten. Istället för att fokusera på färgpaletten så fokuserade jag på designelementen så som inramning. När jag väl gjort en modul som byggde om layouten till att vara inramad var det väldigt enkelt att ändra färgerna, varpå jag både gjorde ett rosa tema baserat på den inramade layouten och ett mörkt tema baserat på samma layout. Jag ändrade även typografin så att de alternativa (lite mer färgglada) teman hade mer standardutsende på sans-serif fonten.

Jag blev dock lite osäker på kravet "teman mixar regioner mellan 100% i bredd och en fast min-width". Tänker att min-width inte är så intressant att ha på en hel region då den blir mindre responsiv då. Om det inte är så att det handlar om att man skall sätta typ min-width=300px för att en sida inte helt skall kollapsa. Jag tolkade iallafall kravet som att det handlar om att man skall mixa så att t.ex. ena temat har en header med 100% width medans det andra temat t.ex. har en header med 1100px width. I det alternativa temat har jag därför satt en fast max-width.

Uppdrag 6: Förklara strukturen kring temat
----------------------------------------
I denna uppgift hade jag som utgångspunkt att försöka visa på hur kraftfullt LESS är. Jag börjar med att förklara vilken struktur jag använde på LESS modulerna (filerna) och vilka moduler jag använde för att uppnå det primära och alternativa temat. Jag använde i stort sett alla de mosuler vi använde under kursen då de alla innehöll värdefulla konstruktioner. Jag jobbade även vidare på samma katalogstruktur som vi använde under kursen då jag tyckte den verkar väldigt vettig. Jag förklarar även hur man anpassar temat till andra webbplatser genom att vara så generell som möjligt, det är då LESS modulerna blir riktigt kraftfulla och ger möjlighet att återanvändning på olika Webbplatser.

För det alternativa temat använde jag samma moduler och struktur som det primära temat men byggde på med en extra modul som definierade om vissa regioner och element så att de skapade en annan layout. När jag väl hade alla moduler på plats och jag hade varit noga med att definiera variabler för element som hade färg var det otroligt smidigt att skapa olika färgteman. Jag kunde då visa på och argumentera för hur kraftfullt LESS som teknik verkligen är, genom att bara ändra ett fåtal variabler kunde jag skapa ett helt annorlunda utsende på webbplasten och ändra det från t.ex. det rosa temat till ett mörkt tema.

Allmänt om projektet
----------------------------------------
Jag upplevde inte projektet i sig som direkt svårt, men det var inte lätt heller. Jag har nog spenderat ca 80 timmar på att få till allt som skulle göras. Jag hade hoppats att jag skulle komma till en liten aha upplevelse gällande ramverkat men gjorde tyvärr inte det. Dock började jag få koll på själva strukturen på ramverkat så jag kände mig inte lika hämmad av ramverkat som jag gjort under tidigare kursmoment. Framför allt så känner jag att det är utmanande att applicera olika designelement på de regioner som ramverket använder. Varje gång jag vill få till en förändring så upplever jag att jag har en ide om hur jag skulle vilja att HTML koden skall se ut men att jag inte lyckas applicera det inom ramverkets struktur.

Utöver ovan så har jag även alltid upplevt allt projektbeskrivningar i denna utbildning är svårttolkade. Jag har aldrig känt att jag faktiskt är helt säker på att jag har förstått och faktiskt gjort det som specifikationen ber mig göra. Än så länge har det dock gått bra så jag antar att det kanske bara är jag som överanalyserar specifikationen. Ett förslag är dock att faktiskt läsa igenom projektspecifikationen på sista föreläsningen inför projektet. Att säga någon mening om varje uppgift och sätta de olika uppgifterna i en kontext tror jag skulle hjälpa att förtydliga vad som skall göras.
Trots all min frustration så tycker jag ändå att projektet som helhet känns som en rimligt avslut på denna kurs.

Allmänt om kursen
----------------------------------------
Jag känner mig väldigt splittrad gällande denna kurs. Dels så tyckte jag att det var otroligt mycket bra information gällande just design som vi gick igenom på kursen, framför allt mycket bra och intressant läsmaterial. Samtidigt tyckte jag att det var väldigt lärorikt att behöva "slängas in i" ett ramverk som jag inte arbetet med tidigare. Med största sannolikhet blir det ju så att när man får ett uppdrag så blir man förmodligen inslängd i någon annans arbete och behöver snabbt kunna sätta sig in i det ramverk som används för att kunna leverera och göra den förändring man är anställd att göra. Dock så upplevde jag tyvärr att jag spenderade (om jag bortser från läsmaterial) över 70% av tiden i denna kurs på att "bråka" med ramverket, 15% av min tid på att skriva rapporter (vilka jag tyckte var väldigt lärorika) men bara 15% på att faktiskt applicera den designteori vi lärt oss. När en kurs heter design och endast 15% av tiden i praktiskt arbete handlar om design så känns det lite fel. Jag skulle tro att denna kurs skulle upplevas (iallafall av mig) mycket mer lärorik ifall den var uppdelad i två moment/kurser. Ett moment som hanterar ramverk så att man förstår hur det fungerar och kan behärska det och sedan en helt annat moment eller kurs som faktiskt fokuserar på hur man praktiskt kan använda sina designkunskaper och applicera dem i t.ex. ett ramverk.

Jag skulle ge innehållet vi går igenom i kursen som sig 9/10 men den praktiska sammansättningen av innehållet endast 5/10. På samma sätt skulle jag rekomendera andra att se över kursen för att ta till sig allt bra innehåll, men inte att "gå kursen".
Ett exempel där jag kände mig frusterad var de första tre kursmomenten. Samtidigt som vi inte var klara med att sätta upp ramverket skulle vi försöka implementera vissa basala designelement. Men ju mer jag jobbade på designen i ett kursmoment ju mer upplevde jag att jag straffades av det i nästa moment för att ramverket i bästa fall skrev över det jag gjort och i värsta fall var jag tvungen att själva ändra tillbaka det jag gjort för att kunna gå vidare i kursmomenten.
