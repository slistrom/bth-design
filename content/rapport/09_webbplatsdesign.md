---
---
Webbplatsdesign och aktuella trender
=========================

Introduktion
-----------------------

Denna rapport kommer utvärdera och analysera fyra olika chokladtillverkares webbplatser och deras design för att få en uppfattning om webbplatsdesign och aktuella trender. Med denna rapport vill jag med andra ord skapa en översikt på hur webbplatser i dagsläget använder design för att visualisera sina webbplatser. Min tanke är att denna rapport skall kunna vara ett underlag till någon som håller på att bygga en ny eller uppdatera en existerande webbplats. Efter att ha läst denna rapport hoppas jag kunna ge läsaren en översikt på aktuella sätta att strukturera en webbplats och använda designelement. Att veta vilka aktuella trender som finns kan användas både i from av att följa dem ifall man vill passa in och använda det som till synes är beprövade metoder eller medvetet bryta mot dem för att stå ut ur mängden.

Urval
-----------------------

För att få en förankring i att det faktiskt är aktuella trender som analyseras så utgick jag ifrån webbplatsen [awwwars.](https://www.awwwards.com/) för att hitta en intressant kategori att utvärdera och analysera. Awwwards. delar ut priser till webbplatser baserat på deras design, användbarhet, kreativitet, innehåll och mobilvänlighet.

På deras webbplats såg jag att webbplatsen [Simplychocolate](https://simplychocolate.dk/) var en av de webbplatser som fått priset "site of the year". Choklad kändes som en intressant produktkategori att utvärdera så jag valde sedan att hitta tre andra företag med en webbplats som fokuserade på choklad. I urvalet av dessa webbplatser gick jag primärt på min egen kännedom av företag som jag anser är tillräckligt stora eller nytänkande för att kunna tänkas ha en webbplats som försöker följa aktuella trender.
Dessa tre företag blev [Marabou](https://www.marabou.se/), [Tony´s chocolonely](https://tonyschocolonely.com/se/sv) och [Lindt](https://www.chocolate.lindt.com/).

Metod
-----------------------

De aspekter av webbplatsdesign och aktuella trender jag tänkte undersöka närmare i denna rapport är följande.

* Cookies
    * Notifierar webbplatserna besökaren om att de använder cookies?
* Struktur och layout
    * Hur är webbplatsens huvudelement, meny, body och sidfot strukturerad.
    * Hur hanterar webbplatsen deras logotyp och favicon?
* Färgschema och accentfärg
    * Har webbplatsen någon specifik typ av färgschema och hur relaterar färgschemat till resten av företagets grafiska profil.
* Typografi
    * Vilka typer av fonter använder webbplatsen?
* Designprinciper
    * Hur hanterar webbplatsen länkning till andra sidor och annat material?
    * Vilka andra ev. designprinciper används inom webbplatsen?

För att utvärdera ovan och illustrera resultatet i denna rapport använde jag verktyget [Full page screen capture](https://mrcoles.com/full-page-screen-capture-chrome-extension/) till Chromes webbläsare. Detta tillägg gjorde det möjligt att på ett enkelt sätt ta en bild på deras webbplats i ett steg trots att man behöver skrolla ner över flera skärmlängder för att se hela webbplatsen.
För att ta fram enstaka färger från hemsidan använda jag tillägget [ColorZilla](https://www.colorzilla.com/chrome/) till Chrome och devtools för att inspektera stylekoden. Jag tog även hjälp av verktyget [Adobe Color wheel](https://color.adobe.com/sv/create/color-wheel/) för att undersöka olika typiska färgpaletter i relation till de färger som webbplatserna använde.

Resultat
-----------------------

### Simplychocolate
#### Skärmbilder från Simplychocolates webbplats
Då uppbyggnaden av Simplychocolates webbplats inte tillät mitt verktyg ta en skärmbild av hela deras förstasida och att sidan innhöll väldigt många delar tog jag fyra exempelbilder på hur de byggt upp förstasidan istället. Se dessa bilder nedan.

[FIGURE src="image/simplychocolate1.png?w=400" class="center"]
[FIGURE src="image/simplychocolate2.png?w=400" class="center"]
[FIGURE src="image/simplychocolate3.png?w=400" class="center"]
[FIGURE src="image/simplychocolate4.png?w=400" class="center" caption="Del av Simplychokolates förstasida"]

På Simplychocolates webbplats finns en diskret liten box längst ner till höger där besökaren meddelas om att de använder Cookies.
Deras förstasida är även deras webbshop, dvs det första en besökare möts av är deras utbud av choklad och möjligheten att beställa choklad och få den hemskickad.

Deras webbplats (både förstasidan och undersidor) är uppbyggda i vertikala sektioner där varje sektion har ett symetriskt balanserat innehåll som oftast består av mycket bilder kombinerat med text.
De har en stor sidfot som fokuserar på de många kontaktytor som finns till företaget, bl.a. ett nyhetsbrev, länkar till deras sociala mediekonton och deras fysiska adress inklusive kontaktuppgifter.
Deras logotyp finns längst upp till vänter på sidan och är alltid synlig trots att man skrollar sig ner på sidorna.

Det var svårt att definiera vilket färgschema de använder då de har upp till tolv olika sektioner på bara deras förstasida och varje sektion har en egen färg som speglar den delan av webbplatsen. De två primära färgerna som dock är genomgående på webbplatsen är svart och vitt och ibland gråa toner. Text och bakgrund skiftar mellan dessa två färger och sedan använder de många olika andra färger som bakgrund med en kombination av bilder och text.

De använder fonten Libre Baskerville som är en serif font till brödtext och social-gothic som är en sans-serif font till rubriker och menyalternativ. I rubriker och meny är texten skriven i versaler. Deras logotyp är textbaserad och även den har fonten Libre Baskerville.

Länkar i form av text har oftast en understrykning men inte nödvändigtvis någon annan effekt när besökaren för muspekaren över texten. Bilder som även är länkar har däremot oftast en väldigt tydlig effekt av något slag, det kan vara att bilden ändrar storlek eller att bilden animeras på något sätt som ger känslan av att det finns mer information att få om man trycker på bilden.


### Marabou
#### Skärmbild från Marabous webbplats

[FIGURE src="image/marabou.png?w=400" class="center" caption="Marabous startsida."]

Marabous logotyp och även meny är placerad längst upp på sidan och när man skrollar ner så döljs menyn till förmån av det innehåll som kommer längre ner på sidan. Deras webbplats är uppdelad i tydliga vertikala sektioner med antingen ett balanserat eller centrerat innehåll. Bakgrundsfärg och text skiftar mellan rött och gult för att skapa kontrast och den tydliga sektionsindelningen.
De har en stor sidfot som primärt fokuserar på kontaktmöjligheter till företaget via ett formulär och kontaktinformation så som adress, telefonnummer och e-post.

Likt Simplychocolate har inte Marabou någon tydlig klassisk färpalett som de utgått ifrån. Däremot så är hela färgtemat på deras webbplats uppbyggd från de två färger som de har i sin logotyp, nämligen röd (#E1153F) och gul (#FFDC62).

Färgpalett
<table style="outline: 1px solid #333">
<tr>
<td style="height: 100px; width: 100px; background-color: #FFDC62">
<td style="height: 100px; width: 100px; background-color: #E1153F">
</tr>
</table>

Marabou använder fonten gibsonregular till deras brödtext, fonten gibsonbold till rubriker och fonten gibsonsemibold till deras meny, alla ingår inom samma familj och är en sans-serif font.

Då de i princip endast använder två färger i deras färgpalett har de utnyttjat bl.a. skuggeffeker och gradienter för att skapa kontrast mellan olika element på webbplatsen. Då både rött och gult kan anses vara singalfärger skulle det nog uppfattas en aningen skrikigt om det var blandat rött och gult som bakgrund hela på alla element på webbplatsen.

Marabous webbplats använder bilder endast sparsamt. Undersidor har en bild i toppen av sidan likt en banner men förutom det så är det primärt deras produkter som är fotograferade och används som bilder på webbplatsen. Länkar i form av text har oftast en understrykning men inte nödvändigtvis någon annan effekt när besökaren för muspekaren över texten. Länkar som är gjorda som knappar ändrar färg när besökaren för muspekaren över knappen för att indikera att den går att trycka på.

### Tony´s chocolonely
#### Skärmbild från Tony´s webbplats

[FIGURE src="image/tonyschocolonely.png?w=400" class="center" caption="Tony´s startsida."]

På Tony´s chocolonely webbplats dyker en bild av litet moln upp längst ner till höger som informerar användaren om att de använder cookies.

Tony's har inte någon direkt logotyp som finns med separat på webbplatsen. Dock är trycket på deras chokladkakor väldigt uttrycksfull och den stilen är något som avspeglas även på webbplatsen. Stilen inkluderar designelement som använder sig av slumpmässighet för att stå ut. Linjer och bakgrundselement har ofta oregelbundna linjer eller kanter, dvs ej helt cirkulära eller kanter som ej har 90 graders vinkel.
De har en meny som är placerad högst upp på sidan och försvinner när man skrollar längre ner på sidan.

Tony's webbplats använder en färgpalett som utgår ifrån färgerna blått (#0066CC), rött (#FF0000) och vitt (#FFFFFF), de använder även accentfärgen gult (#FFE224) i vissa situationer. Den avspeglas dock inte så mycket på webbplatsen förutom när det är bilder på chokladkakorna. Utöver det så har varje smak av deras chokladkakor en egen färgsättning.

Färgpalett
<table style="outline: 1px solid #333">
<tr>
<td style="height: 100px; width: 100px; background-color: #0066CC">
<td style="height: 100px; width: 100px; background-color: #FF0000">
<td style="height: 100px; width: 100px; background-color: #FFFFFF">
<td style="height: 100px; width: 100px; background-color: #FFE224">
</tr>
</table>

Som font används primärt AmericanTypewriter som är en serif font till både brödtext, rubriker och meny. På några fåtal ställen använder de en font som de kallar Chocoladeletter som verkar vara en font som även används på deras chokladkakor och kan sägas vara själva logotypfonten. Fonten i deras menyer är helt och håller små bokstäver.

De har en sidfot som är ca. en decimeter hög och innehåller länkar till deras Facebook, Instagram och Twitter konton. Utöver det så har de även länkar till deras undersidor i sidfoten, dock finns länkarna bara på vissa av deras sidor. De finns bl.a. inte med på deras svenska sida. Besökaren har nämligen möjlighet att byta språk på webbplatsen, men när man gör det så saknas en del information på vissa språk och vissa aspekter av webbplatsen fungerar inte, t.ex. så är länkarna till deras affär där man kan köpa choklad trasiga på den svenska versionen av webbplatsen.

Länkar i form av text får en understrykning när besökaren för muspekaren över texten. Länkar som är knappar eller bilder skiftar ofta fokus eller animeras på något sätt för att skapa rörelse och en indikation att de går att trycka på.

### Lindt
#### Skärmbild från Lindts webbplats

[FIGURE src="image/lindt.png?w=400" class="center" caption="Lindts startsida."]

På Lindts webbplats dyker en popup fram högst upp på sidan som notiferar besökaren om att de använder cookies.

Lindt kan sägas ha en monokrom färgpalett som går i bruna färger, förmodlgen för att avspegla den klassiska chokladfärgen som kommer från cacaon. Deras logotyp har dock en blå bakgrund och en guldig färg på texten, dessa två färger är återkommande på webbplatsen som accentfärger till t.ex. länkar och knappar. Primärt används en vit eller gråaktig bakgrund omväxlande för att skapa kontrast mellan textstycken och resten av bakgrunden.

Färgpalett
<table style="outline: 1px solid #333">
<tr>
<td style="height: 100px; width: 100px; background-color: #593723">
<td style="height: 100px; width: 100px; background-color: #a88a68">
<td style="height: 100px; width: 100px; background-color: #E5C063">
<td style="height: 100px; width: 100px; background-color: #412F21">
<td style="height: 100px; width: 100px; background-color: #002480">
<td style="height: 100px; width: 100px; background-color: #EEA73A">
</tr>
</table>

Som font används OptimaLight, vilket är en sans-serif font, till rubriker och menyer. Till brödtext används fonten Roboto som även det är en sans-serif font. Deras menytext är uteslutande versaler.

Största delen av Lindts sidfot tas upp av länkar till deras olika undersidor. Men den inkluderar även kontaktuppgiter så som länkar till deras sociala medier på Facebook och Pinterest samt deras fysiska adress och telefonnummer.

Deras första sida och undersidor är alla strukturerade i vertikala block med symetrikskt organiserat innehåll. Oftast används inramning för att belysa och ge kontrast till specifikt innehåll. Rörelse eller förändringar i färg används för att belysa länkar eller annat material som går att klicka på för att nå andra sidor på webbplatsen.

Analys
-----------------------
Baserat på ovanstående undersökningar och urval är följande min analys av aktuella trender inom webbplatsdesign.

Den väldigt tydlig trend är att webbplatser i dag på något sätt notifierar besökaren att de använder "Cookies" och lagrar viss information från besökaren. Hur besökaren notifieras och ifall besökaren behöver acceptera Cookies verkar det dock inte finnas något enhetligt sätt att hantera om man jämför ovan webbplatser.

Att använda en favicon och en logotyp är en tydlig trend inom webbplatsdesign. Simplychocolate, Tony´s chocolonely och Lindt har en egen favicon. Simplychocolate, Marabou och Lindt har även tydliga logotyper, det är även intressant att påpeka att alla webbplatser med logotyper har valt att lägga logotypen uppe i vänstra hörnet på webbplatsen.

Tony's har inte någon uppenbar logotyp, men designen på deras chokladkakor har fått en väldigt framträdande plats på webbsidan och kan nästan liknas med en logotyp. Vidare att anmärka så har både Tony's, Marabous och Simplychocolates färgpaletter på webbplatsen påverkats otroligt mycket av designen och färgvalen på deras produkter. Det finns en tydlig koppling mellan färgen på deras olika produkter och den färgpalett som valts till webbplatsen, detta tyder på att det finns en tydlig trend att skapa en tydlig korrelation mellan logotyp, produkter och webbplatsdesignen ett företag använder.

Det är även en tydlig trend att ha ett menyalternativ högst upp på webbplatsen. Dock är det delat hur menyn hanteras när en besökare tar sig runt på webbplatsen. Marabou och Tony´s chocolonely döljer menyn när besökaren skrollar ner på sidorna medans på Simplychocolates och Lindts webbplatser visas menyn trots att besökaren skrollar ner på sidan. Det finns ingen tydlig trend i hur texten skrivs i menyn. Simplychocolate och Lindt har endast versaler i menytexten, medan Marabou har första bokstaven som versal och Tony´s chocolonely har endast små bokstäver. Alla utom Tony´s chocolonely använder sans-serif fonter som rubriker och menyalternativ. Simplychocolate och Tony's chocolonely använder serif font till brödtext medans Marabou och Lindt använder sans-serif font även till brödtexten.

En annan tydlig trend är att dela upp innehållet på webbplatserna enligt ett grid där man primärt använder vertikala block för att dela in innehållet i olika sektioner. Dvs man förutsätter att använderen skrollar ner på sidan och varje nytt vertikalt block användaren skrollar ner till är oftast anpassat för att synas på en sida, det ger känslan att användaren bläddrar nedåt mellan olika sidor på samma webbsida. Hur uppdelningen har gjorts och vilka designelement som används för att göra avdelningen skiljer sig dock och där finns ingen tydlig trend. Dock använder sig alla webbplatser i undersökningen av någon form av inramning och byte av bakgrundsfärg mellan olika element för att accentuera innehållet och de olika sektionerna.

Gällande länkning så använder sig alla webbplatser av någon form av skifte inom ett element i relation till länkar när användaren för muspekaren över länken. Det vanligaste sättet att accentuera att en bild är en länk till något annat är att skapa en rörelse där bilden blir något mer inzoomad när användaren för muspekaren över bilden. Det vanligaste sättet att accentuera en knapp är att byta bakgrundsfärgen eller ändra formen på knappen för att accentuera att den går att klicka på.

När det kommer till sidfötter så är innehållet i dem väldigt likt varandra. Alla webbplatser har ca. en decimeter stor sidfot som primärt fokuserar på att ge användaren information om kontaktuppgifter till företaget och även länkar till deras närvaro på sociala medier. Alla webbplatser har en närvaro på Facebook och någon form av bildflödestjänst, så som Instagram eller Pinterest. Tony´s chocolonely och Lindt har även länkar till deras undersidor i sidfoten.

Referenser
-----------------------
- [awwwars.](https://www.awwwards.com/)
- [Simplychocolate](https://simplychocolate.dk/)
- [Marabou](https://www.marabou.se/)
- [Tony´s chocolonely](https://tonyschocolonely.com/se/sv)
- [Lindt](https://www.chocolate.lindt.com/)
- [Full page screen capture](https://mrcoles.com/full-page-screen-capture-chrome-extension/)
- [ColorZilla](https://www.colorzilla.com/chrome/)
- [Adobe Color wheel](https://color.adobe.com/sv/create/color-wheel/)

Övrigt
-----------------------
Jag som skrivit denna rapport heter Stefan Liström och rapporten är ett [uppdrag](https://dbwebb.se/kurser/design-v2/kmom10#k1) från företaget Sök Under.
