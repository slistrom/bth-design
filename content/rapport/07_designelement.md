---
---
<DIV class="report">
Kmom06 designelement
=========================
</DIV>

Denna rapport förklarar mitt arbetet med uppgiften att skapa ett tema som fokuserar på olika designelement i [kursmoment 6](https://dbwebb.se/uppgift/anax-flat-tema-med-designelement).

För att applicera detta tema på webbplatsen kan du klicka på följande [länk](http://www.student.bth.se/~stli19/dbwebb-kurser/design/me/redovisa/htdocs/rapport/designelement?style=kmom06-designelement).

Urval
-----------------------
Förutom de designelement som jag redan har som en del av mitt grundtema så valde jag att arbeta lite extra med följande designelement:

- Linjer
- Textur
- Kontrast
- Gradient
- Rymd

Jag utgick ifrån de designelement som listades som exempel på uppgiftssidan, men jag använde även artikeln [Design Elements & Principles](https://www.canva.com/learn/design-elements-principles/) som stöd för att få lite hjälp med vad varje element kunde innefatta.

Implementation
-----------------------

### Linjer
I mina tidigare teman har jag oftast haft en imaginär gräns mellan main och resten av de omslutande elementen. I detta tema så testade jag att använda linjer i form av border elementet för att skapa en tydligare avgränsare mellan de olika elementen på webbplatsen, dvs header, main och footer.

### Textur
I detta tema så testade jag att byta ut bakgrundsfärgen i footer mot en textur för att se skillnaden. Då jag har en bild på berg och himmel i flashbilden så tänkte jag att det vore trevligt med en textur på gräs, så att footern representerar marken och header himlen.

### Kontrast
Det finns ju flera aspekter av kontrast i mitt grundtema redan. Men i detta tema arbetade jag lite extra på kontrasten i footer elementet. När jag bytte ut bakgrundsfärgen till en grästextur så blev det inte så bra kontrast mellan texten och gräsbilden. Jag bytte då från en mörk text till en ljus text istället. Men detta ökade inte kontrasten tillräckligt så jag laborerade även med att ändra bakgrundsfärgen där just texten är. Då jag fortfarande ville kunna se texturen så satte jag bakgrundsfärgen till texten till att vara något genomskinlig.
Jag satte ingen genomskinlig bakgrundsfärg på Copyright texten med flit för att kunna jämföra kontrasten i detta tema.

### Gradient
Det femte designelement jag specifikt testade i detta tema var en gradient. Jag ändrade så att header elementet fick en gradient som använder sig av en övergående färg från rosa till blå. Jag tänkte att jag lite lekfullt skulle spela vidare på min liknelse att header var himlen och det fick bli en solnedgång i detta tema.

### Rymd
Det sista designelementet som jag testade lite extra i detta tema var rymd. Jag gjorde så att padding på rader som har innehåll blev tre gånger magic number i toppen och i botten av elementet. Detta för att skapa mer rymd i det vertikala flödet och se hur det påverkade upplevelsen av webbplatsen.

Referenser
-----------------------
- [Uppgiftbeskrivning](https://dbwebb.se/uppgift/anax-flat-tema-med-designelement).
- [Design Elements & Principles](https://www.canva.com/learn/design-elements-principles/)

Övrigt
-----------------------
Jag som skrivit denna rapport heter Stefan Liström och rapporten är en del av uppgifterna i kursmoment 6 ([kmom06](https://dbwebb.se/uppgift/anax-flat-tema-med-designelement)) i webbprogrammeringskursen design på BTH.
