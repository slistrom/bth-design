---
---
<DIV class="report">
Kmom06 designprinciper
=========================
</DIV>

Denna rapport förklarar mitt arbetet med uppgiften att skapa ett tema som fokuserar på olika designprinciper i [kursmoment 6](https://dbwebb.se/uppgift/anax-flat-tema-enligt-designprinciper).

För att applicera detta tema på webbplatsen kan du klicka på följande [länk](http://www.student.bth.se/~stli19/dbwebb-kurser/design/me/redovisa/htdocs/rapport/designprinciper?style=kmom06-designprinciper).

Urval
-----------------------
Förutom de designprinciper som jag redan har som en del av mitt grundtema så valde jag att arbeta lite extra med följande designprinciper:

- Variation och enhetlighet
- Rörelse
- Hierarki, inramning, skala och riktning
- Balans

Jag utgick ifrån de designprinciper som listades som exempel på uppgiftssidan, men jag använde även artikeln [Design Elements & Principles](https://www.canva.com/learn/design-elements-principles/) som stöd för att få lite hjälp med vad varje princip kunde innefatta.

Implementation
-----------------------

### Variation och enhetlighet
När jag gjorde utvärderingar av andra webbplatser så tyckte jag det var en trevligt inslag när undersidor till webbplatsen hade något som varierade från varandra men ändå behöll den övergripande helheten i designen som höll ihop alla sidor.

Jag testade därför i detta tema att ha olika färg på det understrukna strecket på den första rubriken på varje sida. Men jag har samtidigt samma färg på strecket på de sidor som "hänger ihop". D.v.s. "Hem" och "Om" har varierande färger på strecken, men alla redovisningssidor har samma färg på deras streck.

### Rörelse
Något som verkar väldigt vanligt på många webbplatser är att menyer och länkar har någon form av rörelse kopplat till sig när man rör muspekaren över t.ex. en knapp eller en länk. Jag testade därför att också implementera det genom att animera ett streck under menyalternativen när man för muspekaren över det alternativet. Tack var rörelsen så upplevera jag att det blev väldigt tydligt att det är något som uppmärksammar besökaren på att det går att tyckta på menylänken.

### Hierarki, inramning, skala och riktning
För att på ett lite tydligare sätt experimentera med resterande designprinciper så skapade jag innehåll på [testsidan](../htdocs/test) som jag laborerade med för att få en känsla av olika designprinciper.
Mitt första experiment på testsidan handlade om hierarki, inramning, skala och riktning. Jag använde alla dessa element och principer för att skapa ett flöde på sidan. D.v.s. jag laborerade lite med hur en besökare rör ögat på sidan beroende på vilka element och principer man har använt.

Min tanke var att jag ville med flit skapa ett omvänt flöde där en besökare fastnar med blicken någonstans på sidan och sedan följer en för mig förutbestämd linje med blicken. För att få besökaren att fastna med blicken på ett objekt så valde jag att skapa en bild (använde en av mina tidigare kattbilder) som jag satte en stor inramning på i en signalfärg, i detta fall rött.

Sedan ville jag att besökarens blick skulle följa en vertikal linje uppåt. För att åstadkomma det så publicerade jag två till bilder ovanför den första kattbilden. Jag gjorde jag dessa bilder mindre men samtidigt centrerade. På det sättet hoppades jag att skalprincipen och den omvända hierarkin i bilderna skulle skapa en naturlig riktning för besökaren att följa bilderna uppåt.

Jag är medveten om att det nog hade varit mer logiskt och lättare att lägga bilderna tvärtom och att skapa en rörelse nedåt på sidan med besökarens blick. Men jag tänkte att jag ville utmana lite och se hur det skulle uppfattas.

### Balans (och komposition)
Min sista designprincip jag testade var balans. Även till denna designprincip så skapade jag innehåll på testsidan. Jag använde denna gång mina brobilder för att testa att skapa både balans och obalans på sidan.

Först placerade jag ut bilderna i ett (för mig) balanserat sätt som råkade likna ett ansikte. D.v.s. bilderna skapade tillsammans något utöver balans med hjälp av en lite oplanerad kombination av elementen negativ plats och komposition.

Sedan placerade jag ut "samma" bilder fast på (för mig) ett obalanserat sätt för att se hur stor skillnad det blev i designen av att använda principen balans på olika sätt.


Referenser
-----------------------
- [Uppgiftbeskrivning](https://dbwebb.se/uppgift/anax-flat-tema-enligt-designprinciper).
- [Design Elements & Principles](https://www.canva.com/learn/design-elements-principles/)

Övrigt
-----------------------
Jag som skrivit denna rapport heter Stefan Liström och rapporten är en del av uppgifterna i kursmoment 6 ([kmom06](https://dbwebb.se/uppgift/anax-flat-tema-enligt-designprinciper)) i webbprogrammeringskursen design på BTH.
